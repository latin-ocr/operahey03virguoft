380 EXCL'RSUS V

multas migrationes in corpora , et repetitas purgationes ‚ tandem ita
omni labe abstersa niteant , ut divinae naturae iterum assimulentur,
in hane revolvantur, dii, seu daemones fiant, saltem in eorum
commercium admittantur3 aut, ut alii exprimunt, in solem, in
sidera ‚ iu coelum ‚ in beatam sedem traducantur , hoc est, ad animam
mundi cognatam, tanquam ad fontem suum, redeant. Hoc idem
Pindarus dixit Olymp. II ‚ 123 sqq. , post trinas migrationes eum ‚
qui juste vixerit, in Elysium pervenire3 aut ‚ utin fragmento apud
Plat. in Menone t. II , pag. 81 Opp. est, inter heroes referri3 quod
idem Empedocles sequutus erat, ut ex ejus fragmento intelligitur
apud Clement. Alex. Strom. IV , p. 633 Oxou.

Totum huuc locum non tam ex philosophis , quam ex vulgaribus
opinionibus esse concinnatum, contendebat Moshemius ad Cud-
worth. pag. 1043 § 9. Illud quidem satis liquere puto, ex vulgari
vetustiorum theologia ‚ ab AEgyptiis ‚ ut probabile fit, primo petita ‚
et symbolice, ut prisco aevo fieri necesse erat, expressa, Pythago-
ricorum Platonicorumque non minus quam mysteriorum Eleusi—
niorum placita de inferis esse ducta ; nec tamen intelligo , quomodo
mille anni et Lethe pota inter vulgi mythos referri possint, quae
quidem manifeste sunt Platonica commenta. Sed omnino vir ille
summus, in subtilibus quaestionibus solvendis sagacissimus, poe-
tarum interpres erat parum idoneus, ut ex tota illa disputatione
Homerica satis intelligas3 item iu quaestioue de stigmatibus animo-
rum. Hoc sibi omuino persuasum habeant, necesse est, vetustiores
philosophiae interpretes, fieri plane non posse, ut quicquam pro-
ficiant iu antiquissimorum et eorum, qui eos sequuntur ‚ philosopho-
rum dogmatibus intelligendis et eruendis, nisi vim et rationem
poeticam antiquissimam , mythice et symbolica eorum ‚ quae exco-
gitaverant, ad sensum expositione et repraesentatione omnia enun-
tiantem , familiarem sibi reddiderint. Quum ea aetate sermonis
nondum esset. subtilitas ea, ut proprie efferre possent res intel-
ligibiles, utque adeo ne cogitarent quidem sine symbolica aliqua
repraesentatione , fieri aliter non poterat, quam ut mythicis invo-
lucris, non arcana· doctrinoe studio , quod vanum est credere, sed
necessitate coacti , philosophemata sua obscurarent. Habuit profecto
ea res plurimum molestiae et incommodi3 accurate satis , subtiliter,
et definite potuit vix tradi quicquam3 verum, si ad intelligentiae
subtilitatem parum accommodata fuit illa ratio , tanto potentior et
efficacior ea credenda est fuisse ad animos movendos, ad phantas-

