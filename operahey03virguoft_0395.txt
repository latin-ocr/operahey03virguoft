AD LIBRUM VI. 38 3

animorum alis pertinet in Phaedro p. 1 123 Frf. Sic etin Axiocho
sub fin. ex Hyperboreorum tabulis in Delo servatis petita dicitur
afferri narratio. ί

Etsi vero Virgilii animo Platonica placita insedisse supra haud
negaverim , non tamen ille putandus est Platonis philosophiam nobis
tanquam trutina appendisse, aut annumerasse, ut adeo ad illam
omnia revocari possint3 verum miscuit ille Pythagorea Platonicis,
tum tenendum est, philosophemata illum cum dilectu et poetica
lege tractasse ‚ et ad vulgares opiniones et popularem philosophiam
deflexisse, tum alia ex superstitione vulgari, cum qua convenisse vi-
dentur nonnulla in teletis, immiscuisse, quod poetam epicum facere
fas erat. Eo purgationum modos, quos supplicia appellat, refero, v.
739—742. Eosdem in vasis pictis, Etrusca vulgo vocabant, expres-
sos esse suspicio erat Gorii‚ Mus. Etruse. t. II ‚ p. 148, 132 sqq. et
Passerii Paralip. p. 139 ‚ VaS. Etrusc. tom. 1, p. 50. Aliter de his
suppliciis disputatum a Platone in Gorgia p. 35 7 E, qui sedes doc-
trinae est. Alia, admodum variata, occurrunt in scriptoribus post
Virgilii tempora, quae ad nos nou spectant. In his est Plutarchus
aliquot locis; inprimis in libello de sera num. vind. tom. 11, 564,
nbi Thespesius aliquis Solensis, qui jam mortuus in vitam redierat,
somnia fabulose narrat: ad quem locum seriorum philosophorum
commenta docte exposuit Wytteubach.

