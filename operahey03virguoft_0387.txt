AD LIBRUM VI. 375
insulae formam esset redactum. Plures tum cavernae sunt oppletae ‚
aliae ulterius ductae, inter quas nobilissima a Cocceio, v. ibidem.
es. Hamilton. Campi Phlegraei t. 11 ‚ pl. 28 , 29 , idemque in Philas,
Transact. vol. Lxl, 1 , p. 15 sqq.

——

EXCUBSUS IV.

De AEneoe accessu acl Italiam.

AEneas ex Sicilia per Tyrrhenum mare projectus , primo ad Ita·
liam appulsu portum Palinurum subiit, qui a quodam AEneae guber-
natm-eibi defimcto nomen accepisse fertur. Haec Dionysius ex com-
muni scriptorum narratione tradit lib. Ι, 53. Virgilius nec hanc
famae veteris fidem praeterinisit3 ne tamen frequentiore appulsus
commemoratione molestus esset lectori, alterum ad Cumas accessum
attigit; Palinurum vero navi excussum ad litus Lucaniae enatasse,
sed a barbaris occisum piaculo finitimos obligasse narrat. ,³10ae vero
Lucanis pestilencia laborantibus (verba Servii sunt ad VI, 358)
respondit oraculum, Manes Palinuri esse placandos .· ob quam
rem non longe α Velia, et lucum, ct cenotaphium ei dederunt.
Vide ipsum poetam v, 378—381 ‚ qui etiam oraculi fidem de
Palinuri accessu ad Italiam olim editi in fabulam adsumsit. Ve-
liam (Ιῖζλέαν) illo tempore nondum fuisse, bene observat Servius
ad v. 359 portusque Velinos; nam condita ea fuit a Phocaeeusibus
sub Cyro profugis, ut ex Strabone lib. VI pr. satis constat3 nec ta-
men prolepsis talis tam insolens erat, ut viri docti post grammaticos
apud Gellium l. c. X, 16 in defendendo vel accusando poeta tan-
tum operae ponere deberent. Operosus quoque in refellendo Ouwens
Noct. Hag. lib. 1 ‚ c. 2. Sufficit tenere, ipsam necessitatem has pro-
lepses tueri. quoties narratio versatur in iis temporibus, in quibus
nulla locorum appellatio est ‚ aut ubi molestus foret poeta , obsoleta ,
et a carminis suavitate aliena ac barbara nomina excitando. Quis
dubitet , hanc defensionem esse satis justam? Verum ne Lucani qui-
dem, quod Servius ait, illo tempore in his locis fuisse videntur.

