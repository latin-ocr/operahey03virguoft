354 Exccnscs 111

unde omnes Italiae fluvii prodeant? Fuit autem totus hic tractus ig-
nibus subterraneis , passim erumpentibus , aliquando infestus3 cujus
rei vestigia sunt manifesta plurima: specus, colliculi, crateres, la-
cus , alia : v. Hamilton in Campis Phlegraeis cum aliis , qui de focis
,Vulcaniis scripsere. Scatet totus ager inter Cumas et Baias bitumine,
sulphure, et calidis aquis. (v. Strabo l. c. p. 245 C, quod bene Si-
lius expressit verss. suis lib. X, 134 sqq. ) Super Puteolos campus
est sulphure abundans , collibus inclusus, quibus passim soli spira-
culis fumus et calor prodit. Notum est nomen inter veteres jbrum et
olla Vulcani, nunc Solfiztara seu Sulphuraria. Vide vel Mazzeuam
Antz'clzita di Pozzuolo c. 7. Itaque mirum non est , modo Cyclopas,
modo Gigantes fulminibus percussos passim ad haec loca referri , in·
primisque campos Phlegraeos, Gigantumque in iis ppgnam. His ignis
subterranei vestigiis accensendus ipse lacus Avernus, olim crater
Vulcani (Hamilt. l. e. pl. XXIX ). Non longe a Cumis palus est
Acherusia (Plin. III , 6 Acherusia palus Cumis vicina), quam Si·
lius X ‚ 126 — 129 et XIII , 397 aditum ad inferos esse prodidit ‚
aquas habens ferrugineas , in solo sterili populis passim consito. Om-
nino loca freta palustribus ulvis, Litora Cumarum pronuntiat Ovi-
dius Met. XIV, 103. Phlegethontis et Cocyti notionem animis attulere
calidi passim fontes. cf. Strabo l. c. p. 244 C, qui'Stygis quoque
aquam , ad quam oraculum conditum erat (καὶ τὸ μαντεῖε-ι ἐνταῦθά
πευ ἵδρυται), ibi fuisse ex Ephoro tradit. cf. Odyss. κ , 513 , 514 ‚
515 . Accedebat specus ab Averno per collem demissus ‚ quem qui
emensus erat ‚ in vallem prodibat, in qua lacus erat , Acheron dic-
tus (1); ex hoc iter ducebat ad Campos Elysios, amoenissimmn
locum, sepulcris passim consitum.

Tota loci facies nunc quidem quam maxime est mutata ( cf. Ad-
dison's Remarlrs p. 167 ). Nam primum quum Agrippa portum J u-
lium efficere vellet ‚ ut Avernum Lucrino lacui jungeret, silvam
excidere jussit. conf. Strabo. V, pag. 245 A. Tum anno a C. N.
MDXXXVIII motu terrae , medio fere inter Lucrinum et Avernum
spatio , exstitit novus mons cinericius ‚ de quo v. Capacc. Antich. di
Pozzzwlo, c. 20. Olim, ut ex Strabone cognoscitur lib. V, p. 244
Α , ora maritima ita his lacubus erat intercepta, ut Misenum in pen-

(1) Acherontem alii eum esse est. Alii ad mare Mortuum nomen
volunt, qui nunc Laco di Fusaro transferunt.

