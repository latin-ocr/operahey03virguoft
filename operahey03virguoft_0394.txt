382 EXCL'RSUS V

sensui oculorum et animorum subjicere, mythis pro dogmatibus
uti. Multo minus ‚ per sermonis ‚ quo utebantur ‚ rationem et natu-
ram, in illam doctrinam incidere potuit vetere aevo quisquam, ut
animum incorporeum cogitatione conciperet. Expeditior et facilior
fuit via post ideas Platonicas illatas. Quandoquidem autem ii, qui
post principes illos sapientes philosophati sunt, etiam quum subti-
liore et sermone, et cogitatione uterentur, tamen vel secundum
antiquos illos vel adversus eos disputabant , mirum non est in So-
cratis sermone , in Platonicis et reliquis libris philosophicis tot su—
peresse poetici alicujus sermonis ‚ aut mythicae , vel allegoricae nar-
rationis pro demonstratione vel illustratione vestigia ac fragmenta (1).
Quod multo magis in loco de rebus inferis accidere debuit, quum
a sequioribus philosophis de sede, sorte ae conditione animorum
post mortem, nihil subtilius , exploratius , ac disertius afferri pos-
set. Rerum enim in alio orbe et vita futurarum speciem et con-
ditionem nemo mortalium aliter constituere potuit, aut potest,
quam ex vitae suae notionibus rerumque conditione. Nec aliter a
vatibus Hebraeis de iis rebus actum est3 nec aliter unquam agi po-
terit.

Exemplum hujus rei esse poterat ipse Plato in hoc de inferis rebus
loco. Ter vel quater hunc sermonem instituit, diversis quidem mo-
dis, at· ubique (nyclmm se afferre profitetur. Mirationem sane haec
res facere poterat ac debebat. 'Non modo hoc ita fit in notissimo
Phaedonis loco p. 80 sqq. de mundo aethere0‚ bonorum sede, et,
terrae voragine, Tartar03 ubi sub fin. adjicit ε α Haec ita se habere ,
x· nemo sanus asserat, tamen ut vel sic, vel alio modo, res se habi·
» tura sit cum nostris animis eorumque sedibus, quum illi immor-
›= tales sint, hoc dignum et consentaneum est, ita sentire. ι» Verum
hoc idem prae se ferre rideas philosophum, ut mythos ac veteres
fabulas apponat, de Rep. X sub fin., ubi de animarum accessu ac
discessu ‚ ascensu ac descensu ‚ praemiis ac poenis decuplis, Eris Ar-
menii fabulam afferre se fatetur3 et in Gorgia sub fin. de tribus
judicibus a Jove constitutis, deque animis nudis inspiciendis, ve—
terem fahulam se memorare velle monet. Quo etiam mythus de

(1) Ab hoc principio , unde est ( Me'm. de Litce'rac. t. XXXI, ’
prosecta fuerit oratio, tum fila p. 154), quum ostendere vellet,
deduci tandem potest ad ea quo- quo consilio Plato sabula usus
que, quae Garnerius exsequutus sit.

